# PROJECT SMART ENERGY (L1Q1)

In dit project gaan we aan de slag met het maken en installeren van een Smart Meter Gateway in onze eigen meterkast. We solderen de hardware en flashen de software zelf, waarna de elektriciteits- en gasmeter automatisch elke 5 minuten gegevens doorstuurt naar een server van het Lectoraat Smart Energy. Vervolgens gaan we deze gegevens weergeven en analyseren door middel van Blazor en C#.

Het doel van dit project is om positief bij te dragen aan de energietransitie, waarbij we overstappen van fossiele, niet-hernieuwbare energiebronnen naar duurzame, groene energiebronnen. Het project behaalt dit doel doordat het real-time energiegegevens beschikbaar maakt, wat belangrijk is voor het krijgen van beter inzicht in de energieconsumptie. Hierdoor kunnen we het energieverbruik optimaliseren en het energienet zo min mogelijk belasten.
